---
---
Redovisning kmom04
=========================

###Vilka är dina tankar och funderingar kring trait och interface?
I detta kursmomentet introducerades traits och interfaces. Interfaces är något som jag har stött på när jag programmerat i Java. Traits är däremot ett nyare koncept för mig. Precis som det nämns i kursmaterialet så tycker jag att det kan vara nyttigt med interfaces när man har moduler som samverkar och man vill ha ett "kontrakt" angående vilka metoder som ska implementeras. När jag först introducerades till traits tyckte jag att det kändes onödigt då man skulle kunna ha koden i Histogramklassen och implementera interfacet där. Dock började jag se fördelarna när jag skulle bygga in histogrammet i mina egna klasser för tärningsspelet.

###Är du sedan tidigare bekant med begreppet kontroller eller är det nytt och oavsett vad, hur känner du inför begreppet?
Även kontroller är jag någorlunda bekant med. Jag arbetar deltid som utvecklare nu under min studietid och bygger en webbapplikation med hjälp av Spring Boot och Java. I Spring Boot har jag enbart använt mig av kontroller för att rendera sidor och använda mig av http-metoder. Så det kändes hyfsat naturligt att arbeta med kontroller.

###Hur gick det att skapa intelligensen och taktiken till tärningsspelet, hur gjorde du?
Intelligensen för AI implementerade jag redan i förra kursmomentet då jag gjorde extrauppgiften. Det var ganska lurigt att komma fram till vad den bästa taktiken skulle vara för AIn så jag valde att försöka emulera den taktiken som jag skulle använt mig av. Taktiken går ut på att om motspelaren/motspelarna har ett stort försprång så tar datorn mer risker och om ställningen är någorlunda jämn så tar den inte lika många risker. Dock märkte jag att taktiken kan fungera lite sämre om man använder sig av väldigt många tärningar och motspelarna får ett försprång på grund av att risken för att slå en etta ökar.

###Några reflektioner från att integrera hårdare in i ramverkets klasser och struktur?
Jag började redan i det föregående kursmomentet använda mig av ramverkets klasser så jag behövde inte göra speciellt många ändringar på denna fronten.

###Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.
På grund av deadlinen som närmar sig med restinlämningarna så lyckades jag inte få 100% kodtäckning i GameRound-klassen som står för merparten av spelets logik. I Kontroller-klassen testade jag bara den första metoden som initialiserar spelet. I GameRound-klassen fick jag ca 70& kodtäckning på funktionerna men på grund av att metoden som simulerar beteendet för datorn var så omfattande och inte testad så hamnade täckningen på antal rader på ca 56%. Metoden som skriver ut histogrammet i Histogram-klassen var lite lurig att testa på grund av att den returnerar void. Under testningen ändrade jag koden så att den returnerar arrayen som skrivs ut och lyckades därmed få 100% kodtäckning i både Histogram-klassen och Histogram-Traitet, dock fick jag ändra tillbaka metoden så att den returnerade void på grund av att det blev felmeddelanden i webbläsaren.

###Vilken är din TIL för detta kmom?
Min TIL i detta kursmoment berör traits. Jag hade som sagt inte använt mig av traits sen tidigare och var lite skeptisk mot nyttan i början. Men efter att ha implementerat Histogram-traitet i mitt egna projekt så började jag se nyttan.
