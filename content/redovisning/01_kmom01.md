---
---
Redovisning kmom01
=========================

I denna kursen ska vi lära oss objektorientering inom PHP. Jag har tidigare läst och använt mig av objektorienterad programmering i Java så jag är bekant med den "programmeringsstilen". På grund av detta så var det relativt enkelt att komma in i tänket med objekt och klasser. Det svåraste var just att komma in i tänket med hur PHP fungerade under "Gissa numret"-uppgiften då det var ett tag sen jag använde språket sist.

Uppgiften med "Gissa numret" gick ganska bra, det svåraste var som sagt att bekanta sig med PHP som språk igen. Fick även tänka till lite hur jag skulle använda sessioner tillsammans med instansen av klassen som jag skapade för att spelet skulle fungera. Jag valde att lagra hela objektet i sessionen och med hjälp av sessions-variabeln kalla på de funktioner som klassen erbjöd.

Att komma igång med Git och Github gick bra, det börjar kännas bekant nu när den användes i designkursen och ett par andra kurser. Strukturen på me-sidan är ju väldigt bekant från designkursen. Jag hade dessutom restinlämning på den kursen nyligen så det tog inte speciellt länge för att känna igen sig i strukturen. Min TIL i detta kursmoment rör sessioner i PHP. Detta är väl lite av en nygammal TIL då jag ju använt det i tidigare kurser men jag fick färska upp minnet om hur det fungerade i PHP och hur jag kunde använda det tillsammans med speluppgiften. 
