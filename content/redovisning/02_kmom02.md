---
---
Redovisning kmom02
=========================

PhpDocumentor och UML-diagram påminner i mitt tycke mycket om varandra, förutom att phpDocumentor går in mer ingående på vad varje metod, variabel eller klass ska göra. Det känns som att båda vill uppnå ungefär samma sak men har olika "takes" på det, nämligen att ge en bättre överblick över kodstrukturen. Det påminner mycket om Javadoc som jag använt tidigare. Sån här dokumentation tror jag kan vara väldigt bra när någon kommer in i ett nytt projekt och behöver förstå koden. Förutsatt att dokumentationen är skriven på ett bra sätt. Dock hade jag problem när jag körde kommandot "make doc". Den klagade på att array_key_exists är deprecated?

Att överföra spelet från det förra kursmomentet gick relativt smidigt. Jag var lite envis med att jag ville implementera spelet precis på ungefär samma sätt som tidigare men fick efter en stund medge att jag behövde göra vissa ändringar. Jag fick framförallt spara mer variabler i sessioner. Annars tycker jag att det är smidigt att jobba genom ramverket då strukturen redan är färdig på sätt och vis. Dock kan en nackdel vara att man inte förstår fullt ut hur ramverket fungerar i bakgrunden, framförallt när man är en relativt färsk programmerare. Därför är det nog bra att bygga egna ramverk för att få en bättre förståelse.

Min TIL i detta kursmoment rör request/response. Jag tycker att jag har fått en bättre förståelse för hur de fungerar och hur man kan jobba med dem. Det var även bra att få fortsätta arbeta med POST. Även om jag jobbat med det tidigare så var det dels länge sen jag programmera i PHP, och för det andra så hade jag kanske inte full förståelse för hur variablerna skickas/tas emot.
