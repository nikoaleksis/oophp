---
---
Redovisning kmom03
=========================

###Har du tidigare erfarenheter av att skriva kod som testar annan kod?

I detta kursmoment arbetade jag med enhetstestning och implementerade ett tärningsspel i min me-sida. Jag hade ingen tidigare erfarenhet av enhetstestning men tyckte att det kändes som ett smidigt sätt att programmera på.
Hur ser du på begreppen enhetstestning och “att skriva testbar kod”?
Att skriva en metod (enhet) och testa den med en gång tror jag automatiskt håller koden ren då man har i åtanke att den ska testas.

###Förklara kort begreppen white/grey/black box testing samt positiva och negativa tester, med dina egna ord.

Black Box: Tester som utförs utan att man känner till hur den inre kodbasen ser ut. Det kan innebära att användare/testare använder sig av user interfacet för att testa olika inputs och outputs.

White Box: Här behöver testaren känna till hur kodbasen ser ut. Testaren skriver kod som testar olika metoder. Här kan man se till att hela kodbasen blir testad.

Grey Box: Här har testarna en viss kännedom om hur programmet ser ut på insidan och kan beskrivas som en kombination av de två tidigare. Här försöker man fånga upp de brister som de två andra metoderna har.

Positiva tester: Du ger programmet giltig data för att testa.
Negativa tester: Du ger programmet ogiltig data för att testa.

###Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Jag började med att tänka på vilka klasser jag behövde och kom fram till att jag behövde en Player-klass, en Dice-klass och en GameRound-klass. Till att börja med kändes uppgiften ganska övermäktig men jag började med små steg och skapade metoder som jag skrev test-case till först. I början använde jag knappt webbläsaren. Dock blev det ganska fort lite väl abstrakt att bara köra från terminalen och jag behövde skriva ihop html och CSS så jag kunde visualisera hur man faktiskt skulle spela spelet.
Här började jag avvika från enhetstestningen lite och provade funktionaliteten mest i webbläsaren. I routern försökte jag bara att använda mig av de metoderna som jag skrev i klasserna.

###Hur väl lyckades du testa tärningsspelet 100?

Över alla klasserna som jag skapade hade jag 47% kodtäckning över metoderna. Här var det främst GameRound-klassen där spellogiken finns som ställde till det. Kodbasen växte ganska fort där då jag märkte att jag behövde sätta ihop funktionalitet för att få spelet att fungera så som jag tänkte mig, en stor box här är metoden som simulerar AI-beteendet. Dice-klassen var den minsta av klasserna med 100%-kodtäckning och Player-klassen hade 56%.

###Vilken är din TIL för detta kmom?

Enhetstestningen var ju så klart en stor del i detta kursmoment men min största TIL i detta är nog lite bättre förståelse för arrayer. Jag envisades med att ha en scoreboard som uppdaterar det senaste tärningskastet samtidigt som den synliggör historiken från varje runda för en specifik spelare samt poängställningen. Här fick jag använda mig av multidimensionella arrayer för att loopa fram rätt resultat i tabellen. Just denna uppgiften tog upp en hel del tid men fick läsa på och lära mig en del.
